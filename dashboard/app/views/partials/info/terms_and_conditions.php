<div class="container">
	<h4>Felhasználási feltételek</h4>
	<hr />
	<div>
	Hatályos: 2023. december 20. napjától


<h2>2. § Érvényesség</h2>
<p>Jelen Általános Szerződési Feltételek (a továbbiakban: „ÁSZF”) érvényesek a TechTrendStore (továbbiakban: „TTS”) által üzemeltetett www.techtrendstore.hu honlapon (továbbiakban: „TechTrendStore“) elérhető és megvásárolható, valamint az TTS ügyfélszolgálatán (tel.: +36/1/358-6600) keresztül megrendelhető valamennyi árucikkre, illetve elektronikus kereskedelmi szolgáltatásra (továbbiakban összefoglalóan: Termék). A TechTrendStore használatához szükséges azon technikai tájékoztatást, melyet ezen Általános Szerződési Feltételek nem tartalmaznak, a TechTrendStore honlapján elérhető egyéb tájékoztatások nyújtják.


<p>Az ÁSZF hatálya kiterjed minden olyan kereskedelmi ügyletre, amely a TechTrendStore (és adott esetben a TechTrendStore offline áruházak valamelyike) és a Vásárló (a továbbiakban: „Vásárló”) között elektronikusan jön létre.


<p>Vásárló alatt értjük valamennyi természetes és jogi személyt, valamint a jogi személyiséggel nem rendelkező jogalanyokat.


<p>A Vásárló fogalma magában foglalja a fogyasztó fogalmát. A Ptk. 8:1.§ 3. pontja értelmében fogyasztó a szakmája, önálló foglalkozása vagy üzleti tevékenysége körén kívül eljáró természetes személy.


<p>A TechTrendStoreban vendégként történő vásárlással, illetve a regisztrációval a Vásárló elfogadja és magára nézve kötelezőnek ismeri el a jelen ÁSZF-ben foglalt rendelkezéseket.


<p>Tájékoztatjuk Önt, hogy az online rendelésekkel, a szállítás folyamatával kapcsolatban felmerülő kérdések esetén a jelen ÁSZF-ben megadott elérhetőségeinken állunk rendelkezésére.


<p>Jelen ÁSZF folyamatosan elérhető a www.techtrendstore.hu nyitóoldalon és „pdf” kiterjesztésű file formátumban letölthető.


2.§ Szerződéses partner adatai
<p>A Vásárló szerződéses partnere:


Cégadatok:


<li>Cégnév: TechTrendStore
<li>Székhely és levelezési cím: 1138 Budapest, Váci út 144-150.
<li>Cégjegyzékszám: 01-09-297359
<li>Cégjegyzéket vezető törvényszék cégbírósága: Fővárosi Törvényszék Cégbírósága
<li>Adószám: 12172951-2-44
<li>Statisztikai számjel: 23562459-8220-113-01
<li>Cégjegyzésre jogosultak: Eva Posan ügyvezető igazgató, Szilágyi Gábor ügyvezető igazgató és dr. Szabó Attila más munkavállaló


<p>Kereskedelmi tevékenységre vonatkozó nyilvántartást vezető hatóság:
<p>Budapest Főváros XIII. Kerületi Polgármesteri Hivatal Igazgatási Osztály
<p>Kereskedelmi nyilvántartási szám: XIII/12860/2017/B


A tárhely-szolgáltató adatai:


<li>A tárhely-szolgáltató cégneve: Nexinto GmbH
<li>A tárhely-szolgáltató székhelye: DE-20097 Hamburg, Nagelsweg 33.-35.
<li>A tárhely szolgáltató elektronikus elérhetősége:support@nexinto.com
<li>A tárhely-szolgáltató weboldala: www.nexinto.com
<li>Adathálózati központ:Nexinto GmbH, Nagelsweg 33-35, 20097 Hamburg, Németország

<li>TTS Ügyfélszolgálat telefonszáma: +36/1/358-6600
<li>Ügyfélszolgálatunk telefonon az alábbi időszakokban érhető el:
<li>Hétfőtől szombatig: 8:00 - 21:00
<li>Vasárnap: 8:00 - 20:00
<li>December 24-én és 31-én: 8:00 - 14:00

<p>Felhívjuk szíves figyelmüket, hogy ünnepnapokon (január 1., március 15., nagypéntek, húsvéthétfő, május 1., pünkösdhétfő, augusztus 20., október 23., november 1. és december 25-26.) az ügyfélszolgálat nem elérhető.


<p>TTS és az ügyfélszolgálat elektronikus elérhetősége: contact.ttechtrendstore@gmail.com


<h2>3.§ A TechTrendStore használatával kapcsolatos megkötések</h2>
<p>3.1. A TechTrendStoreat csak az ÁSZF feltételeit és az Adatvédelmi Szabályzatot elfogadó személy használhatja. Azaz a TechTrendStore használata során a Vásárlónak el kell fogadnia az ÁSZF feltételeit, valamint az Adatvédelmi Szabályzatban szereplő adatkezelést. Ennek hiányában a Vásárló köteles haladéktalanul megszakítani a TechTrendStore megtekintését, abban vásárlást nem eszközölhet.


<p>3.2. Kiskorú, vagy cselekvőképességében korlátozott személy csak törvényes képviselője beleegyezésével veheti igénybe a TechTrendStore szolgáltatásait. Ezen beleegyezés megszerzése a cselekvőképességében korlátozott személy felelőssége és feladata. A TechTrendStorenak nem feladata és nincs is rá lehetősége, hogy tudja ill. kiderítse ki van az online tranzakciók során a felhasználói oldalon, ezért ennek felelőssége kizárólag a Vásárlót terheli.


<p>3.3. Amennyiben a Vásárló a TechTrendStore weboldalára belép és annak használatát folytatja, úgy azzal a Vásárló kijelenti, hogy az adatvédelmi nyilatkozatban levő felhasználási feltételeket megértette, azokat tudomásul vette.


<p>3.4. Amennyiben Vásárló nem fogadja el az ÁSZF-et, vagy az adatkezeléshez nem járul hozzá, úgy haladéktalanul köteles megszakítani a TechTrendStore használatát és elhagyni azt.


<h2>4.§ Vásárlói kör meghatározása</h2>
<p>4.1. A TechTrendStoreban megvételre kínált termékek értékesítése kizárólag fogyasztónak minősülő Vásárlók és gazdasági társaságok, mint végfelhasználók részére történik. A termékek kereskedelmi újra, illetve továbbértékesítése nem engedélyezett. A TechTrendStore ebből következően fenntartja a jogot arra, hogy ne fogadjon el olyan szerződéses ajánlatot, amelynél gyanú merül fel arra vonatkozóan, hogy kereskedelmi újra-, illetve továbbértékesítés céljából történt az ajánlattétel.


<p>4.2. A termékeket kizárólag háztartásban használatos mennyiségben értékesítjük. Amennyiben feltételezhető, hogy a rendelés ezt a mennyiséget túllépi, úgy a TechTrendStore fenntartja a jogot a Vásárlói ajánlat teljes vagy részleges visszautasítására. Jelen rendelkezés irányadó abban az esetben is, ha a megrendelt termék mennyisége meghaladja az adott termékre a TechTrendStore által Vásárlóként meghatározott maximális darabszámot vagy a megrendelés árkedvezménnyel együtt járó promóciós kampány során történik. Erről TechTrendStore a Vásárlót e-mail útján értesíti. Ilyen esetben a TechTrendStore a Vásárló által már kifizetett, azonban a Webáruház által vissza nem igazolt megrendelések/Termékek eladási árát a Vásárló részére – elsősorban a vásárlói fizetéssel egyező módon - visszatéríti.


<p>4.3. TechTrendStore kifejezetten fenntartja a jogot a Vásárló TechTrendStore használatából történő végleges vagy átmeneti kizárására és valamennyi, a Vásárlóhoz kapcsolható megrendelés törlésére, amennyiben a Vásárló a TechTrendStore üzemeltetője által meghatározott ÁSZF, illetve egyéb, a termékoldalon feltüntetett értékesítési feltétel rosszhiszemű megkerülésével, kijátszásával adta le megrendelését. Ilyen visszaélésszerű magatartásnak minősül különösen, ha a Vásárló az adott Termék(ek)re vonatkozó mennyiségi korlátozásokat (jellemzően 1 darab Termék / Vásárló és/vagy háztartás) úgy igyekszik kijátszani, hogy
a maximált értékesítési korlátozással érintett Termékre saját adatainak/profiljának felhasználásával több, egymástól függetlenül megrendelést ad le; és/vagy
a maximált értékesítési korlátozással érintett Termékre hamis vagy hamisított vásárlói adatok/profil felhasználásával több, egymástól függetlenül megrendelést ad le; és/vagy
bármilyen más módon az értékesítési korlátozást kijátssza vagy annak kijátszására törekszik.

<h2>5.§ Az elektronikus úton történő szerződéskötésre vonatkozó szabályok, előzetes tájékoztatás</h2>
A TechTrendStore hivatkozással a Polgári Törvénykönyvről szóló 2013. évi V. törvény 6:82-6:85§ ára az alábbi tájékoztatást nyújtja a www.techtrendstore.hu szolgáltatásait igénybe vevőknek:


<p>5.1. A szerződés elektronikus úton való megkötéséhez szükséges technikai lépések leírása:
A megrendelni kívánt termék vagy szolgáltatás részletes jellemzőiről, áráról, valamint a szállítás díjáról, időtartamáról és feltételeiről a Vásárló a termék nevére vagy a terméket ábrázoló képre történő kattintást követően tájékozódhat. A Vásárló a „Kosárba” vagy „Kosárba teszem!” feliratú gombra kattintva tudja a terméket virtuális kosarába helyezni. Amikor a terméket kosarába helyezi, megjelenik egy információs ablak, ami tájékoztatja a Vásárlót arról, hogy a termék elhelyezésre került a virtuális kosarába. TTS nyomatékosan felhívja a Vásárló figyelmét, hogy a termék(ek) kosárba helyezése nem eredményezi a termék „lefoglalását”, illetőleg nem jelenti a Vásárló részéről sem a vételi szándék kinyilvánítását, sem a megrendelés véglegesítését. Ebből következően előfordulhat, hogy a kosárba helyezett termék bizonyos idő elteltével kikerül a Vásárló kosarából mivel azt egy másik Vásárló megvásárolta.



<p>Ezen a felületen választhat, hogy tovább nézelődik a webáruházban („Vásárlás folytatása”) vagy befejezi a nézelődést és elkezdi a megrendelés folyamatát a „Tovább a pénztárhoz” feliratú gombra kattintva. Ha az utóbbi lehetőséget választotta, akkor megjelenik a kosár tartalma, ahol leellenőrizheti kosarának tartalmát. A kosár oldalon módosítani tudja a megrendelést, és tételt tud törölni a kosárból. Ha mindent rendben talált, akkor a „Tovább” gombra kattintva elkezdheti a megrendelést és bejelentkezhet fiókjába, illetve regisztráció nélkül is vásárolhat a kért adatok megadásával.



<p>A vásárlásnak nem feltétele a regisztráció. Ha a Vásárló bejelentkezett fiókjába vagy megadott minden szükséges személyes adatot, a következő oldalon választhat, illetve módosíthatja a számlázási adatokat és választhat az átvételi lehetőségek közül (kiszállítás vagy áruházi átvétel). Kiszállítás esetén a szállítási adatokat kell megadnia, amennyiben bejelölte, hogy a számlázási címtől eltérő címre kéri a kiszállítást. A „Mentés” gombra kattintva lehet jóváhagyni a megadott beállításokat.



<p>A szállítási adatok megadását követően a Vásárló egy jelölőnégyzetbe helyezetett pipával igazolhatja, hogy elolvasta, megértette és elfogadta az általános szerződés feltételeket és az adatvédelmi nyilatkozatunkat. Szintén ezen az oldalon kell kiválasztania a rendelkezésre álló lehetőségek közül a kívánt fizetési módot, az alapértelmezés a legutóbbi vásárlás alkalmával használt fizetési mód. Ezen oldalon megjelenik a vásárlási adatok összegzése, ahol a megrendelésének adatait a végleges elküldés előtt utoljára még ellenőrizheti. A „Vásárlás” gombra kattintva véglegesítheti megrendelését és küldheti el a TTS részére.



<p>A Vásárló az adatbeviteli hibákat a megrendelés során bármikor javítani tudja: az oldalon a megrendelési folyamat alatt végig láthatóak a (1.) „Személyes adatok”, (2) „Átvételi lehetőségek”, (3.) „Fizetési mód” beállítások, amik rendre módosíthatóak az egyes modulok alján lévő (1.) „Cím szerkesztése”, (2.) „Szállítási mód változtatása”, (3.) „Fizetési mód változtatása” feliratokra kattintva. A „Rendelés jóváhagyása” pontban terméket törölhet a kosárból a kuka ikonra kattintva vagy módosíthatja a rendelni kívánt termék(ek) mennyiségét a „Mennyiség” oszlopban.



<p>Amennyiben a Vásárló az online megrendelési folyamatot az ott kért adatok megadásával véglegesítette és a "Vásárlás" gombra rákattintott, akkor megrendelést ad le, mely a Vásárló részéről kötelező érvényű ajánlatnak minősül.



<p>Ezen ajánlat azonban nem jár automatikusan azzal, hogy a TechTrendStore a Vásárló ajánlatát elfogadta (további részletek: ÁSZF 6.§).


<p>A Vásárló megrendelése véglegesítésével egy záró felületre érkezik, ahol tájékoztatjuk a rendelésszámról, a rendelés összértékéről, az egyes termékek várható szállítási idejéről és arról hogy megrendelésének visszaigazolását és banki adatainkat e-mailben küldjük el számára. A rendelés visszaigazolás egy másolatát azonnal ki is nyomtathatja vagy elmentheti PDF formátumban.


<p>5.2. A szerződéskötésre vonatkozó jogszabályi követelmények
Távollévők között kötött szerződés esetén a vállalkozás a jogszabály által előírt tájékoztatást – világos és közérthető nyelven – a Vásárlóval közli, vagy azt a Vásárló számára elérhetővé teszi az alkalmazott távollévők közötti kommunikációt lehetővé tévő eszköznek megfelelő módon. A tartós adathordozón (ennek minősül az elektronikus levél, az e-mail is) rendelkezésre bocsátott tájékoztatásnak olvashatónak kell lennie. Ha a távollevők közötti, elektronikus úton kötött szerződés a Vásárló számára fizetési kötelezettséget keletkeztet, a vállalkozás egyértelműen és jól látható módon, közvetlenül a Vásárló szerződési nyilatkozatának megtétele előtt felhívja a Vásárló figyelmét a szerződés szerinti termék vagy szolgáltatás lényeges tulajdonságaira a szerződés szerinti termékért vagy szolgáltatásért járó ellenszolgáltatás adóval megnövelt teljes összegéről vagy – ha a termék vagy szolgáltatás jellegéből adódóan az ellenértéket nem lehet előre ésszerűen kiszámítani – annak számítási módjáról, valamint az ezen felül felmerülő valamennyi költségről (így különösen a fuvardíjról vagy a postaköltségről), vagy ha e költségeket nem lehet ésszerűen előre kiszámítani, annak a ténynek a feltüntetéséről, hogy további költségek merülhetnek fel, határozatlan időre szóló vagy előfizetést magában foglaló szerződés esetében arról, hogy az ellenszolgáltatás teljes összege a számlázási időszakra vonatkozó valamennyi költséget tartalmazza. Ha az ilyen szerződés átalánydíjas, arról, hogy az ellenszolgáltatás teljes összege egyúttal a teljes havi költséget is jelenti. Ha az összes költséget nem lehet előre kiszámítani, a Vásárlót tájékoztatni kell az ellenszolgáltatás összegének kiszámításának módjáról; határozott időre szóló szerződés esetén a szerződés időtartamáról, határozatlan időre szóló szerződés esetén a szerződés megszüntetésének feltételeiről; a határozott időre szóló olyan szerződés esetén, amely határozatlan időtartamúvá alakulhat át, az átalakulás feltételeiről, és az így határozatlan időtartamúvá átalakult szerződés megszüntetésének feltételeiről; a Vásárló kötelezettségeinek szerződés szerinti legrövidebb időtartamáról.


<p>A vállalkozás köteles gondoskodni arról, hogy a Vásárló a szerződési nyilatkozatának megtételekor kifejezetten tudomásul vegye, hogy nyilatkozata fizetési kötelezettséget von maga után. Ha a nyilatkozat megtétele gomb vagy hasonló funkció aktiválásával jár, a gombot vagy a hasonló funkciót könnyen olvasható módon fizetési kötelezettséggel járó megrendelés vagy ennek megfelelő, egyértelműen megfogalmazott felirattal kell ellátni, amely jelzi, hogy a szerződési nyilatkozat megtétele a vállalkozás javára teljesítendő fizetési kötelezettséget von maga után. Az TTS a TechTrendStoreban történő megrendelés során ezen tájékoztatási kötelezettségének akként tesz eleget, hogy a „Vásárlás” feliratú gombra kattintást megelőzően a Vásárló köteles egy jelölőnégyzet kipipálásával kijelenteni többek között, tudomásul vette, hogy a „Vásárlás” gombra történő kattintással kötelező érvényű ajánlatot tesz a kosárba helyezetett termék/szolgáltatás/digitális tartalom stb. megvásárlására, ami fizetési kötelezettséget von maga után.


<p>A kereskedelmi célú internetes honlappal rendelkező vállalkozás köteles legkésőbb a Vásárló szerződéses ajánlatának megtételekor egyértelműen és olvashatóan feltüntetni az esetleges fuvarozási korlátozásokat és az elfogadott fizetési módokat.


<p>A távollévők között kötött szerződés megkötését követően – ésszerű időn belül, de a termék adásvételére irányuló szerződés esetén legkésőbb az átadáskor, a szolgáltatásnyújtására irányuló szerződés esetén legkésőbb a szolgáltatás teljesítésének megkezdésekor – a vállalkozás tartós adathordozón visszaigazolást ad a Vásárlónak a megkötött szerződésről. A visszaigazolás tartalmazza a fent részletesen meghatározott kötelező tájékoztatást, kivéve, ha azt a vállalkozás már a szerződés megkötése előtt tartós adathordozón a Vásárlónak megadta; és a Vásárló a 45/2014. (II.26) Korm. Rendelet 29. § m) pontja szerinti nyilatkozatot tett.


<p>5.3. A szerződés írásbelisége, iktatása
A TechTrendStore használatával kötött szerződés nem minősül írásba foglalt szerződésnek. Az TTS azt nem iktatja, így az utólag nem hozzáférhető, nem megtekinthető. Jogi szempontból a webáruházban leadott megrendelések ráutaló magatartás formájában tett jognyilatkozatnak minősülnek.


<p>5.4. Az ügyintézés, szerződés nyelve
Bárminemű tájékoztatás, ügyintézés és szerződéskötés, valamint a szavatossági/jótállási eljárás nyelve a magyar. A szerződés megkötése is kizárólag magyar nyelven történik, arra Magyarország joga az irányadó.


<p>5.5. Magatartási kódexre vonatkozó előzetes tájékoztatás
Az TTS, illetve a TechTrendStore nem vetette alá magát semmilyen magatartási kódex rendelkezéseinek.


<p>5.6. Termékinformációk
A termékkel/szolgáltatással kapcsolatos fontos tudnivalókat (így különösen azok lényeges tulajdonságai, jellemzői; műszaki / technikai paraméterek stb.), valamint az eladási árakat a Vásárló a termék információs oldalán ismerheti meg még a megrendelése leadása előtt.


<p>A TechTrendStoreban megjelenített készletinformációk tájékoztató jellegűek, és arra az időpillanatra vonatkoznak, amikor a TechTrendStore adatbázisa frissítve lett. TTS mindent megtesz azért, hogy ezek az adatok naprakészek legyenek, azonban a raktárkészlet gyors mozgásai miatt azokat szavatolni nem tudja, és így egyes (fogyóban levő) termékeket annak ellenére kaphatónak mutathat még az adott termékoldal, hogy azok időközben elfogytak.


<p>5.7. Adatbeviteli hibák
Az TTS az adatbeviteli hibáknak („félrekattintások”) a szerződéses nyilatkozat (ami vételár fizetésével járó, kötelező erejű vételi ajánlat) elküldését megelőző azonosítását és kijavítását az alábbiak szerint biztosítja.


<p>A Vásárlónak a rendelés bármely szakaszában és a megrendelés TTS részére való elküldéséig a TechTrendStoreban bármikor lehetősége van az adatbeviteli hibák javítására a megrendelési felületen. A részletes leírást az ÁSZF 5.1. pontja tartalmazza.

<p>5.8. Hibás/téves árfeltüntetés
Amennyiben TTS minden gondossága és körültekintése ellenére hibás ár kerül feltüntetésre a TechTrendStoreban, akkor TTS nem köteles a terméket/szolgáltatást hibás áron értékesíteni, hanem felajánlhatja Vásárlónak a helyes és tényleges áron történő teljesítést, amelynek ismeretében Vásárló elállhat vásárlási szándékától.


<p>Hibás árnak minősül különösen, de nem kizárólagosan:


<p>nyilvánvalóan téves, irreális ár, ami az érintett termék / szolgáltatás közismert, általánosan elfogadott árától jelentősen eltér;
esetleg rendszerhiba miatt megjelenő „0” Ft-os vagy „1” Ft-os ár;
egyéb feltűnő értékaránytalanságot mutató ár

<p>TTS az adatbeviteli hibákból, téves, hibás stb. árfeltüntetésből eredő felelősségét a jogszabályok által megengedett legteljesebb mértékben kizárja.


<h2>6.§ Ajánlati kötöttség, visszaigazolás, a szerződés létrejötte</h2>
<p>6.1. A Vásárló a “Fizetés most” gombra történő kattintással kötelező érvényű és fizetési kötelezettséggel járó ajánlatot tesz a kosárban található termék(ek) megvételére, az erre vonatkozó jelölőnégyzet kipipálásával elfogadja és magára nézve kötelezőnek ismeri el jelen ÁSZF-et és az Adatvédelmi Szabályzatot. A Vásárló ajánlatának, megrendelésének TTS -hez való megérkezése a Vásárló részéről ajánlati kötöttséget eredményez.


<p>6.2. A Vásárló részéről a megrendelés leadása nem eredményezi az TTS és a Vásárló közötti szerződés létrejöttét. A Vásárló által elküldött ajánlat (megrendelés) megérkezését az TTS késedelem nélkül, automatikusan generált e-mail útján, legkésőbb 48 órán belül visszaigazolja a Vásárló részére. Ez a visszaigazoló e-mail kizárólag arról tájékoztatja a Vásárlót, hogy a TechTrendStorehoz a megrendelés megérkezett. Vásárló köteles a visszaigazoló e-mail tartalmát ellenőrizni, annak mellékletét ill. abban feltüntetett linkjeit részletesen áttekinteni, az általa megadott adatok, paraméterek helyességét leellenőrizni. A hibásan vagy nem kellő részletességgel megadott adatok, információk okán felmerülő bárminemű probléma, szállítási vagy egyéb többletköltség vagy ellehetetlenülés, késedelem Vásárlót terheli, az a Vásárló kizárólagos felelőssége.


<p>A vásárlói megrendelés megérkezésének jelen pontban részletezett visszaigazolása nem jelenti a Vásárló ajánlatának elfogadását.


<p>6.3. A szerződés csak akkor tekinthető megkötött szerződésnek, amikor a TechTrendStore kinyilvánítja a rendelés elfogadását, amelyet egy külön, Vásárlónak küldött e-mailben igazol vissza.


<p>6.4. A Vásárló a TechTrendStore honlapján való regisztrációval elismeri, hogy jelen ÁSZF, valamint az Adatvédelmi Szabályzat rendelkezéseit megismerte és elfogadja, a rendelés menetével tisztában van, továbbá az Adatvédelmi Szabályzatban részletezett adatkezelésekhez hozzájárul.


<p>6.5. Amennyiben a rendelés elküldését megelőzően a Vásárlónak a termékkel kapcsolatban kérdése merül fel, úgy telefonon, illetve e-mail útján fordulhat a TechTrendStore ügyfélszolgálatához (lásd jelen ÁSZF 2.§-át), ahol készséggel állunk rendelkezésére.


<p>6.6. A TechTrendStoreban vásárolt termékek kereskedelmi tovább-értékesítése nem megengedett.


<h2>7.§ Termék rendelkezésre állása</h2>
<p>7.1. Amennyiben a megrendelt termék nem áll rendelkezésre a rendelés idején, illetve a „rendelhető”-ként feltüntetett termék nem beszerezhető a weboldalon feltüntetett időtartamon belül, úgy a TechTrendStore fenntartja magának a jogot, hogy ne fogadja el az áru megrendelését, ebben az esetben szerződéskötés nem történik, amiről a Vásárló értesítést kap. Bármely, esetlegesen korábban eszközölt kifizetést a Vásárló számára haladéktalanul visszautaljuk.


<p>7.2. A 7.1. bekezdés hatálya az értelemszerűen szükséges változtatásokkal fennmarad arra az esetre, ha a megrendelt termék a rendelés feladása után, de még az árucikk szállítása előtt “18 éven felülieknek” besorolást kap, mivel életkor-ellenőrzés a rendelés feladását követően technikai okokból nem lehetséges.


<p>7.3. A megrendelés, vagy annak visszaigazolása akkor tekinthető a TechTrendStorehoz vagy a Vásárlóhoz megérkezettnek, amikor az a címzett számára hozzáférhetővé válik. Nem terheli a TechTrendStoreat semmilyen felelősség abban az esetben, amennyiben a visszaigazolás azért nem érkezik meg a Vásárlóhoz, mert hibás e-mail címet adott meg, illetve az e-mail fiók tárhely telítettsége miatt számára nem hozzáférhető.


<h2>8.§ Termék átvétele és szállítása</h2>
<p>8.1. Amennyiben a rendelést helyszíni átvétel céljából egy, a Vásárló által kiválasztott TechTrendStore üzletbe szállítják, a Vásárló értesítést kap arról, mikor tudja a helyszínen átvenni a rendelését. A Vásárló köteles a rendelést az értesítés kézhezvételétől számított 7 napon belül átvenni. A rendelés átvételéhez a Vásárlónak be kell mutatnia a rendelés visszaigazolását vagy az átvételi értesítést, valamint valamilyen, közigazgatási hatóság által kiadott, érvényes fényképes azonosító okmányt (pl. útlevél, személyi igazolvány, vagy jogosítvány). Amennyiben a Vásárló nem veszi át rendelését az átvételi értesítő kézhezvételétől számított 7 napon belül, a TechTrendStore fenntartja magának a jogot, hogy a szerződéstől elálljon. Ebben az esetben a Vásárló az esetlegesen kifizetett vételárról megfelelő összegű jóváírást kap - eltérő megállapodás hiányában - az eredeti fizetés formájában (azaz jóváírás a hitelkártyára vagy ajándékkártyára, számlára visszautalás, illetve készpénz visszafizetés).


<p>8.2. Házhoz szállítás kizárólag Magyarország területére történő kiszállítás esetén vehető igénybe. Háztartási nagygép (mosógép, szárítógép, mosogatógép, tűzhely, fagyasztószekrény, fagyasztóláda, hűtőszekrény) vásárlásakor házhoz szállítás megrendelése esetén a Vásárló a szerződés létrejöttétől számított maximum 2 hétig terjedő időtartamban adhatja meg a kiszállítási időpontot. A szerződés akkor jön létre, amikor a TechTrendStore kinyilvánítja a rendelés elfogadását, amelyet egy külön, Vásárlónak küldött e-mailben igazol vissza. (vásárlást követő 2. email / lásd jelen ÁSZF 6.3. pontját)


<p>8.3. Amennyiben Vásárló a szerződéskötéstől számított 2 hetes időtartamon túli kiszállítási időtartamot kívánna meghatározni, a TechTrendStore fenntartja magának a jogot, hogy a szerződéstől elálljon. Ebben az esetben a Vásárló az esetlegesen kifizetett vételárról megfelelő összegű jóváírást kap - eltérő megállapodás hiányában - az eredeti fizetés formájában (azaz jóváírás a hitelkártyára vagy ajándékkártyára, számlára visszautalás, illetve készpénz visszafizetés).


<p>8.4. Háztartási nagygép házhozszállítása esetén a TechTrendStorenak lehetősége van a küldemény felvételét, szállítását, vagy kézi erővel történő mozgatását megtagadni, amennyiben azt a körülmények vagy a helyszín nem teszi lehetővé, illetve az munka- és vagyonbiztonsági kockázattal jár. Ilyen esetnek minősül többek között:


<p>Ha a rendeltetési hely (ahova a termék lerakását a címzett kéri) és a szállító járművel megközelíthető legközelebbi parkoló között több, mint 30 méter távolság van.
Az ingatlan megközelítése a küldemény kézi mozgatásával az útviszonyok miatt nem lehetséges, vagy munka, illetve vagyonvédelmi okok miatt kockázatos.
Lépcsőn történő szállítás esetén a lépcső bármilyen okból balesetveszélyes (pl. nincs korlát, a lépő felület, lépő magasság eltér a szabványostól; lépcső felülete csúszós stb…), illetve amennyiben a lépcső adottságainál fogva (szűk; a küldeménnyel nem lehet elfordulni; az elforduláshoz a küldeményt derékmagasság fölé kellene emelni stb…) alkalmatlan a biztonságos szállításra.
Lakótéren belüli mozgatás esetén a rendeltetési hely megközelítése bármilyen okból balesetveszélyes és vagyonvédelmi okok miatt kockázatos.
Küldemény csomagolt állapotban ajtónyíláson nem fér be, vagy a lakótéren belül nem mozgatható.

<p>Amennyiben ezen körülmények a kiszállítási címen állnak fenn, akkor a kiszállítás teljesítettnek minősül akkor is, ha a fent részletezettek, vagy egyéb akadályozó körülmények okán a küldeményt a szállítók nem juttatják el a megbízáskor megadott címen lévő kiszállítási címre, illetve rendeltetési helyre.


<p>8.5. Házhozszállítás

<p>Fizetési feltételek


<p>A Vásárló a szolgáltatás igénybevételéhez mind a szolgáltatás díját, mind pedig a szolgáltatással érintett termék(ek) ellenértékét előre fizetéssel köteles teljesíteni. A szállítási opció kiválasztása esetén lehetséges fizetési módok: bankkártya, TechTrendStore ajándékkártya.


<p>Házhozszállítás folyamata:


<p>A címzett, illetve az egyéb jogosult átvevő a küldemények átvételét fuvarlevél, futárlista, illetve egyéb elismervény, bizonylat aláírásával igazolja.


<p>A küldemény átvételének megtagadása:


<p>A küldemény átvétele megtagadásának minősül a Címzett vagy az igazolt meghatalmazott azonnali átvételtől elzárkózó egyértelmű nyilatkozata, ideértve azt az esetet is, amikor a Címzett vagy az igazolt meghatalmazott elzárkózik az átvételi jogosultság vagy a személyazonosság igazolásától. Az átvétel megtagadása esetén a futár az átvétel megtagadásának tényét – mint kézbesíthetetlenségi okot – a kézbesítési okiraton, valamint a küldeményen vagy a kísérőokiraton feltünteti és vevőértesítőt hagy hátra a kézbesítési címen.


<p>A küldemény kézbesíthetetlensége:


<p>Kézbesíthetetlennek minősül a küldemény, amelyet az TTS-on kívülálló okból a Címzettnek (vagy az egyéb jogosult átvevőnek) nem lehet kézbesíteni.


<p>Házhozszállítási szolgáltatás esetén kézbesíthetetlen a küldemény, ha


<p>a) a küldemény címzése vagy címe nem megfelelő, vagy a cím nem létező, vagy a címhely azonosításra nem alkalmas vagy nem egyértelmű (jelzése: „cím nem azonosítható”),
<p>b) a Címzett a címen nem egyértelműen azonosítható vagy nem ismert (jelzése: „címzett ismeretlen”),
<p>c) a Címzett elköltözött (jelzés: „elköltözött”),
<p>d) a Címzett a küldemény átvételét megtagadta, illetve a küldeményt nem fogadta el (jelzése: „átvételt megtagadta”),
<p>e) a kézbesítés vagy a vevőértesítő hátrahagyása bármely okból nem lehetséges (jelzése: „kézbesítés akadályozott”)

<p>A kézbesíthetetlenség okát a futár a kézbesítési okiraton, valamint a küldeményen vagy a kísérőokiraton a megfelelő jelzéssel feltünteti.

<h2>9.§ Korhatáros besorolású árucikkek / Szexuális termékek</h2>
<p>A TechTrendStore többek között szexuális termékeket (pl. erotikus fehérnemű, intim higiénia, szexuális segédeszközök, krémek, szexuális társasjátékok stb.) is forgalmaz. A vonatkozó jogszabályi előírás értelmében szexuális terméknek minősül minden olyan birtokba vehető forgalomképes dolog, amelynek elsődleges célja a szexuális ingerkeltés, különösen amely nemi aktust vagy egyéb szexuális cselekményt nyíltan ábrázol, illetve emberi testet, testrészt szexuális ingerkeltésre alkalmas módon vagy szexuális ingerkeltés céljából ábrázol, ideértve a - rendeltetése szerint - szexuális ingerkeltésre szolgáló, nemi aktus vagy egyéb szexuális cselekmény során alkalmazható eszközt is, a fogamzásgátlás céljából alkalmazható eszköz kivételével.


<p>A TechTrendStore szexuális terméket kizárólag 18. életévüket betöltött, nagykorú Vásárló részére értékesít. Tizennyolcadik életévüket be nem töltött személyek a TechTrendStore szexuális termékekre vonatkozó termékkörét nem tekinthetik meg, azok vonatkozásában vételi ajánlatot nem tehetnek. A szexuális termékeket tartalmazó webáruházi aloldalra történő belépés előtt a Vásárlónak minden esetben nyilatkoznia kell a tekintetben, hogy elmúlt-e már 18 éves.


<p>A Vásárlónak a szexuális termékre vonatkozó, fizetési kötelezettséggel járó vételi ajánlata megtétele előtt a személyes adatok megadása során kötelezően meg kell adnia a pontos születési dátumát (év/hónap/nap formátumban). A valós személyes adatok (így különösen az életkorra vonatkozó adat) megadásáért a felelősség kizárólag a Vásárlót terheli. A TechTrendStore az életkor megjelölését, illetve a születési adatok helyességét nem tudja ellenőrizni, az ebből származó hibákért a felelősségét a legteljesebb mértékben kizárja.


<p>A termékleírásban 18 éven felülieknek korhatáros besorolást kapott terméket kizárólag az termék megrendelője veheti át személyesen valamilyen, közigazgatási hatóság által kiadott, érvényes fényképes azonosító okmány (pl. útlevél, személyi igazolvány, vagy jogosítvány) felmutatásával akár a termék TechTrendStore üzletben történő átvétele, akár kiszállítás esetében. Ilyen árucikk nem adható át meghatalmazott személynek, de nem is szállíttatható ki csomagátvevő pontra sem.


<p>TTS felhívja a Tisztelt Vásárlók figyelmét a szexuális termékekre vonatkozó speciális elállási szabályokra, illetve korlátozásokra (ÁSZF 12.§ 12.3. alpont). Szexuális terméket a TechTrendStore figyelemmel a vonatkozó jogszabályi és fogyasztóvédelmi előírásokra elállás keretében kizárólag bontatlan, tiszta, eredeti gyári csomagolásban vesz vissza.


<h2>10.§ Fizetés, számlakiállítás, online áruhitel</h2>
<p>10.1. A rendelési folyamat befejezése után a Vásárló választhat a megjelenő fizetési módok közül.
A Vásárló az TTS által biztosított fizetési módokról a https://www.techtrendstore.hu/hu/shop/info.html#webaruhazfizetes oldalon „Fizetési lehetőségek” fejezetcím alatt tájékozódhat.


<p>10.2. Hitelkártyával történő fizetés kezelője az OTP Mobil Szolgáltató Kft.. (székhely: 1143 Budapest, Hungária krt. 17-19.; Cg. 01-09-174466; adószám: 24386106-2-42) A kezelőcég aktuális általános felhasználási feltételei a következő linken érhető el: https://simplepay.hu/vasarlo-aff/


<p>10.3. Azonnali banki átutalással történő fizetés esetén a pénzügyi művelet feldolgozó cége az UniCredit Bank Hungary Zrt., székhely: 1054 Budapest, Szabadság tér 5-6., cégjegyzékszám: 01-10-041348.


<p>10.4. A fizetés során beírt adatokat a TechTrendStore nem tárolja, azokat az adott fizetéskezelő cég kezeli és a pénzügyi szolgáltatók eltérő adatvédelmi rendelkezései lépnek érvénybe ezen esetekben.


<p>10.5. A termék kifizetésével kapcsolatban a Vásárló érdekkörében felmerülő összes költség – különösen, de nem kizárólag a tranzakciós illetéket, nem magyarországi banknál vezetett bankszámláról való utalás költsége vagy banki készpénzbefizetés költsége - minden esetben a Vásárlót terheli.


<p>10.6. TTS tájékoztatja a Vásárlókat, hogy a TechTrendStoreban történt termékértékesítés során a Vásárló jogosult eldönteni, hogy az elérhető fizetési módok – köztük az előre fizetést is - közül melyiket választja. Az Áfatörvény alkalmazásában nem minősül előlegfizetésnek, ha az ellenértéket megfizetni köteles fél saját döntése alapján előbb fizet, mint a 10.7. pontban részletezett teljesítési időpont.


<p>10.7. TTS felhívja a Vásárlók figyelmét arra is, hogy a TechTrendStoreban történt termékértékesítés esetén a teljesítési időpont az a nap, amikor az árut az TTS a kiszállítást végző logisztikai partnernek átadja. Azaz az átadás napja kerül az Áfatörvény szerinti, számviteli bizonylaton feltüntetésre mint a teljesítés időpontja.


<p>10.8. Vásárló köteles a rendelés leadásakor fokozottan ügyelni a helyes vevő adatok megadására. Az elektronikusan megküldött számlán szereplő adatokat a Vásárló köteles az átvételt követően az elvárható legrövidebb időn belül ellenőrizni. TTS nyomatékosan felhívja a figyelmet arra, hogy a számla vevő adatainak utólagos módosítására – a nyilvánvaló név- és címelírási hibát (pl. betűhiány, helyesírási hiba) ide nem értve - a számla kiállítását követően nincs lehetőség.


<p>A Vásárló a megrendelés és az ÁSZF-ben leírtak elfogadásával kifejezetten és jóváhagyólag tudomásul veszi, hogy az TTS az ügylet vonatkozásában elektronikus számlát bocsát ki és kötelezettséget vállal a kiállított elektronikus számla befogadására. Az TTS a kiállított elektronikus számlát külön (automatikus visszaigazolást és az ajánlat elfogadását követő harmadik) email üzenet mellékleteként küldi.

<p>1. Amennyiben a Vásárló az „MBH online áruhitel" fizetési módot választva elhagyja a webáruház felületét és ettől számított legfeljebb 30 (harminc) percen belül nem kezdi meg a Bank weboldalán a hiteligénylést, úgy a Vásárló kosarába helyezett termék(ek) törlésre kerül(nek). Vásárló kifejezetten tudomásul veszi, hogy ebben az esetben újra kell kezdenie a vásárlási folyamatot (ideértve különösen, de nem kizárólagosan a termék kosárba helyezését is). TTS-t nem vállal felelősséget azért, ha a termék eladási ára időközben megváltozik és/vagy a termék elfogy.


<p>2. Vásárló tudomásul veszi, hogy amennyiben a hiteligénylés során a Bank által kért feladatokat/lépéseket nem végzi el a megadott határidőn belül, úgy TTS a Bank visszajelzése után törli a megrendelést és azt a Vásárlónak meg kell ismételnie, feltéve, hogy vásárlási igénye továbbra is fennáll. Vásárló kifejezetten tudomásul veszi, hogy ezen esetben a megvásárolni kívánt termék az újabb megrendelés rögzítése előtt elfogyhat. TTS és a Bank a jogszabályok által megengedett mértékben felelősségét kizárja minden, ebből eredő esetleges Vásárlói kárigény vonatkozásában.



<p>3. TTS akkor tekinti sikeresnek az Online áruhitel igénybevételével teljesített fizetést, amennyiben a Vásárló a Bank jóváhagyása után a hitelszerződést elektronikusan aláírta és az TTS megkapta a Banktól az erről szóló elektronikus visszaigazolást. TTS ezt követően intézkedik a termék Vásárló részére történő birtokba adása iránt.



<p>4. Egyebekben az Online áruhitellel érintett termékvásárlásra a jelen ÁSZF-ben írt rendelkezések megfelelően irányadóak.


<p>5. Amennyiben a fogyasztónak minősülő Vásárló meghatározott termékek ellenértékét online áruhitel szolgáltatás igénybevételével kívánja kiegyenlíteni, a fizetési mód kiválasztása során egyúttal hozzájárulás megadása szükséges ahhoz, az TTS a Vásárló személyes adatait (név, telefonszám, e-mail cím) a Bank részére átadja azzal a céllal, hogy a Bank az online áruhitel igénylésessel kapcsolatban telefonon vagy e-mailben megkeresse. Az adatkezelésre vonatkozó tájékoztatás a Bank Adatkezelési tájékoztatójában olvasható, mely a hozzájárulás megadása során a megfelelő linkre kattintással elérhető.


<p>6. Outlet termék vásárlása esetén 10.9 pontban kifejtett online áruhitel fizetési mód nem választható.
	


<div>
	<?php 
		if(DEVELOPMENT_MODE){ 
	?>
		<!-- <small class="text-muted">To edit this file, browse to :- <i>app/view/partials/info/terms_and_conditions.php</i></small> -->
	<?php 
		} 
	?>
</div>